Ussak
=====

a film by Kyriakos Katzourakis

Η καμπάνια για την ενίσχυση του "Ussak" άρχισε.

ΣΤΟΧΟΣ
------

Ο προϋπολογισμός της ταινίας είναι 270.000 ευρώ.

Το USSAK έχει την στήριξη του ΕΚΚ με το ποσό των 90.000 ευρώ.

Ένα μέρος καλύπτεται από κεφαλαιοποιήσεις αμοιβών (σενάριο, σκηνοθεσία
κ.λπ.), παροχές φορέων, Δήμων και ιδιωτών.

Υπολείπεται όμως ένα ποσό της τάξης των 80.000 ευρώ.

Αυτή η καμπάνια αποσκοπεί στη συγκέντρωση του παραπάνω ποσού.

ΤΟ ΣΕΝΑΡΙΟ
----------

Πριν από τέσσερα χρόνια ο Κυριάκος Κατζουράκης με την Κάτια Γέρου
άρχισαν να γράφουν το σενάριο του USSAK εν μέσω της αναταραχής στη χώρα.

Σε μια χώρα που πάσχει, κάπου στο μέλλον, πρόσωπα βυθισμένα σε απάθεια
και ψευδαισθήσεις, μέσα από συναντήσεις και άγριες συγκρούσεις,
αφυπνίζονται και διεκδικούν μιαν άλλη ζωή.

Με αυτό το άλμα στο χρόνο (είκοσι με τριάντα χρόνια μετά από σήμερα), η
ταινία προβάλλει στο μέλλον φόβους και ελπίδες.

Μπορεί κανείς μέσα σε ακραίες συνθήκες να διεκδικήσει μια ολοκληρωμένη
ζωή και όχι μόνον την επιβίωσή του;

Μήπως αυτό είναι ουτοπία; Και τι σημαίνει ουτοπία;

Σ' αυτό το τελευταίο η ταινία απαντάει. Λέγεται κάπου στο τέλος της
αφήγησης: "Ο ουτοπιστής, φίλε, είναι ο απόλυτος υλιστής".

Ο Κατζουράκης αναφέρει: "το σενάριο, στη διάρκεια της τετραετίας που
γραφόταν, άρχισε από μυθοπλασία να μετατρέπεται σε ένα ιδιότυπο
ντοκυμαντέρ. Καταστάσεις στο σενάριο που ανήκαν στη σφαίρα της
φαντασίας, άρχισαν να συμβαίνουν στην πραγματικότητα!
Έτσι λοιπόν, η υλοποίηση της ταινίας έγινε επείγουσα"

Την υλοποίηση έχει αναλάβει η ομάδα παραγωγής και εκτέλεσης "ARTemis" η
οποία αποτελείται από εξαιρετικό επιτελείο συνεργατών.

Εδώ και ένα χρόνο έχουν αρχίσει οι πρόβες με τους ηθοποιούς, το δύσκολο
scouting σε Αθήνα και Μεσσηνία.

Σαφώς η υλοποίηση της ταινίας στηρίζεται στη γενναιοδωρία, την
ανιδιοτέλεια και τη διαθεσιμότητα όλων των εμπλεκομένων, καθώς και στην
υποστήριξη των φίλων που προσφέρουν την παρουσία τους, το σπίτι τους, το
αμάξι τους, τις συμβουλές τους. Χωρίς όλα τα παραπάνω η πραγματοποίηση
της ταινίας θα έμπαινε "κυριολεκτικά" στη σφαίρα της επιστημονικής
φαντασίας!

Ο Κατζουράκης και η Γέρου λένε: Σήμερα, 15 χρόνια μετά από την πρώτη μας
ταινία "Ο Δρόμος προς τη Δύση" που έχει θέμα τους πρόσφυγες, μιλάμε για τη δική μας πραγματικότητα 
σα νάμαστε πρόσφυγες στον τόπο μας.

MAKING THE FILM
---------------

Ο Κατζουράκης έχει ζωγραφίσει όλες τις σκηνές του USSAK, φτιάχνοντας ένα
ιδιόμορφο storyboard, το οποίο από μόνο του στέκεται σαν ολοκληρωμένο
έργο.

Το "ζωγράφισμα" της ταινίας δεν εμποδίζει την φαντασία των συντελεστών,
αντίθετα τροφοδοτεί τον δημιουργικό διάλογο μεταξύ τους.

ΦΙΛΜΟΓΡΑΦΙΑ
-----------

-   1973 "Parade" St, Martin’s School of Art 3΄ Κινούμενα σχέδια

-   2003 "Ο Δρόμος προς τη Δύση" 90' Ντοκυμαντέρ

-   2005 "Γλυκιά Μνήμη" 100' Μυθοπλασία

-   2009 "Μικρές Εξεγέρσεις" Μυθοπλασία 105'

-   Και οι τρεις ταινίες είναι ανεβασμένες από τον σκηνοθέτη,

-   εδώ και χρόνια, στο VIMEO για ελεύθερη θέαση

-   ΜΙΚΡΟΎ ΜΗΚΟΥΣ

-   2006 "Καφέ Γκράβα" 8' Ντοκυμαντέρ

-   2006 "Κλειδωμένες λέξεις" 20' Ντοκυμαντέρ

ΣΥΝΕΡΓΑΣΙΕΣ
-------------

-   1967/68 "Κιέριον" Σκην. Δήμος Θέος, ρόλος: Λέων Ζαδίκ

-   1971 "Μέρες του 36" Σκην.Θ. Αγγελόπουλος - Κοστούμια

-   1971 "Το προξενιό της Άννας", Σκην. Π.Βούλγαρης - σκηνικά, κοστούμια

USSAK - ΗΘΟΠΟΙΟΙ 
-----------------

-   ΤΣΙΧΛΑΣ - Θάνος Αλεξίου

-   ΙΩΑΝΝΑ - Κάτια Γέρου

-   ΜΑΡΙΑ - Ιωάννα Μαυρομάτη

-   ΝΤΑΦΤΗΣ - Καμίλο Μπετανκούρ

-   ΦΡΕΝΤΥ - Νίκος Νίκας

-   ΠΑΝΟΣ - Δημήτρης Πολύτιμος

-   ΣΩΚΡΑΤΗΣ - Δημήτρης Πουλικάκος

-   ΜΑΡΘΑ - Θεοδώρα Τζίμου

-   ΖΑΦΟΣ - Γιάννης Τσορτέκης

-   ADRIAN - Άντριαν Φρίλινγκ

-   ΔΗΜΟΣΙΟΓΡΑΦΟΣ Α - Θανάσης Παπαγεωργίου

-   ΔΗΜΟΣΙΟΓΡΑΦΟΣ Β - Ρήγας Αξελός

-   ΔΗΜΟΣΙΟΓΡΑΦΟΣ Γ - Γιάγκος Ανδρεάδης

-   ΤΖΕΝΗ - Τζένη Σκαρλάτου

-   ΜΙΑ - Καλλιόπη Τακάκη

-   ΓΡΑΜΜΑΤΕΑΣ - Ευθύμιος Χρήστου

-   ΔΙΕΡΜΗΝΕΑΣ - Δάφνη Ζαχαριάδου

-   ΜΑΥΡΟΝΤΥΜΕΝΟΣ - Κώστας Μπάζας

-   ΝΕΟΣ - Σπύρος Μάστορας

-   ΚΡΗΤΙΚΟΣ - Γιάννης Σαβουιδάκης

-   Και οι εξαιρετικοί ερασιτέχνες ηθοποιοί της Καλαμάτας

USSAK - ΣΥΝΤΕΛΕΣΤΕΣ
-------------------

-   ΠΑΡΑΓΩΓΗ - ARTemis PRODUCTIONS

-   ΣΚΗΝΟΘΕΣΙΑ - Κυριάκος Κατζουράκης

-   ΣΕΝΑΡΙΟ - Κάτια Γέρου, Κυριάκος Κατζουράκης

-   ΔΙΕΥΘ.ΠΑΡΑΓΩΓΗΣ - Γιώργος Παπαδάτος

-   ΕΚΤ.ΠΑΡΑΓΩΓΗΣ - Μάχη Αρβανίτη

-   ΔΙΕΥΘ.ΦΩΤΟΓΡΑΦΙΑΣ - Γιάννης Δασκαλοθανάσης

-   ΣΚΗΝΟΓΡΑΦΟΣ - Νίκος Πολίτης

-   ΕΝΔΥΜΑΤΟΛΟΓΟΣ - Γιάννης Μετζικώφ

-   ΒΟΗΘ. ΣΚΗΝΟΘΕΤΗ - Μαρίνα Βασιλείου

-   ΒΟΗΘ. ΣΚΗΝΟΘΕΤΗ - Δήμητρα Νικολοπούλου

-   ΒΟΗΘ. ΔΙΕΥΘ.ΦΩΤΟΓΡΑΦΙΑΣ - Χρήστος Δασκαλοθανάσης

-   ΒΟΗΘ. ΕΝΔΥΜΑΤΟΛΟΓΟΥ - Μαρία Μαγγίρα

-   ΒΟΗΘ. ΣΚΗΝΟΓΡΑΦΟΥ - Κατερίνα Παπαγεωργίου

ΚΥΡΙΑΚΟΣ ΚΑΤΖΟΥΡΑΚΗΣ
--------------------

Γεννήθηκε στην Αθήνα. Σπούδασε ζωγραφική στην Ανωτάτη Σχολή Καλών Τεχνών
και στην Αγγλία στη St. Martins School of Art.

Σπούδασε επίσης σκηνογραφία στην ΑΣΚΤ με τον Β.Βασιλειάδη.

Έζησε στην Αγγλία τα χρόνια 1972 – 1985, όπου με επιμέλεια του Eduardo
Paolozzi οργάνωσε το 1976 έκθεση στη Serpentine Gallery, Arts Council

Ιδρυτικό μέλος της ομάδας «5 νέοι Έλληνες Ρεαλιστές».

Έχει κάνει πολλές ατομικές εκθέσεις στην Ελλάδα και στο εξωτερικό.

Αντιπροσώπευσε την Ελλάδα: XI Biennale de Paris το 1980 και στην
Biennale Sao Paulo το 1979.

1997 - 2004 Διευθύνει το εικαστικό εργαστήριο του Υπουργείου Πολιτισμού
στον Δήμο Αιγάλεω.

Σκηνογραφίες στο Θέατρο Τέχνης 1988 - 2006 με σκηνοθέτη τον Γ. Λαζάνη.

Από το 1991 με την ΟΜΑΔΑ ΤΕΧΝΗΣ δουλεύει συστηματικά πάνω στις σχέσεις
της ζωγραφικής με το θέατρο και τον κινηματογράφο

Το 2005 εκλέγεται τακτικός καθηγητής στη Σχολή Καλών Τεχνών ΑΠΘ

Από το 2012 είναι Ομοτ. Καθηγητής στο ΑΠΘ.

Έκδοση του βιβλίου του "Τάξη στο Χάος", εκδ. Καλειδοσκόπιο 2013

ΚΑΤΙΑ ΓΕΡΟΥ
-----------

Γεννήθηκε στο Αγρίνιο. Πρώτη επαφή με το θέατρο η παράσταση του «Κύκλου
με την Κιμωλία» του Μπρεχτ - Θεατρικό τμήμα πανεπιστημίου Αθηνών – (
Φεστιβάλ Ερασιτεχνικού Θεάτρου, Ιθάκη 1975, βραβείο ερμηνείας Α’
γυναικείου ρόλου).

1976-79 Σπουδές στη Δραματική Σχολή του Θεάτρου Τέχνης.

Το μεγαλύτερο διάστημα εργάστηκε στο Θέατρο Τέχνης ( Αρχαίο Δράμα,
κλασσικό και σύγχρονο ρεπερτόριο) σε σκηνοθεσίες Κ.Κουν και Γ.Λαζάνη.

Δίδαξε στη σχολή του Θεάτρου Τέχνης επί 25 χρόνια.

Συνεργάστηκε με τους σκηνοθέτες Μ. Λυμπεροπούλου, Μ. Κουγιουμτζή, Κ.
Καπελώνη, Θ. Γράμψα, Α.Τομπούλη, Ν. Κοντούρη, Ν. Μαστοράκη, Β. Νικολαίδη

Και με τον Κ. Κατζουράκη ( 4 Εικαστικά δρώμενα και 3 ταινίες μεγάλου
μήκους )

Για την ταινία «Μικρές Εξεγέρσεις» βραβείο ερμηνείας πρώτου γυναικείου
ρόλου στο φεστιβάλ Μεσογειακού Κινηματογράφου, Μαρόκο.

Το 2011 κυκλοφορεί το βιβλίο της «Αλλάζοντας τους παλμούς της καρδιάς»,
εκδόσεις Καλειδοσκόπιο.

Συνεργάζεται στη συγγραφή σεναρίου στις ταινίες του Κ. Κατζουράκη.
